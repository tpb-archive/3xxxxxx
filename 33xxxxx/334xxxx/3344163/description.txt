Symantec introduceert een nieuwe reeks internetbeveiligingsoplossingen voor consumenten en thuisgebruikers. De nieuwe procucten zijn speciaal ontworpen om de nieuwste en meest kwaadaardige on line bedreigingen te bestrijden. Norton Internet Security 2005 biedt de gebruiker een volledig geïntegreerde suite voor internetbeveiliging en bescherming van privacy, inclusief de producten Norton AntiVirus 2005, Norton Personal Firewall 2005 en Norton AntiSpam 2005 die ook afzonderlijk verkrijgbaar zijn. 
Norton AntiVirus 2005 is uitgerust met een nieuwe Internet Worm Protection-technologie, die consumenten en thuisgebruikers behoedt voor nieuwe types van gecombineerde internetwormen die zich snel verspreiden en het systeem aanvallen via verscheidene ingangspunten. Internet Worm Protection blokkeert de on line toegangspoorten om de verspreiding tegen te gaan van wormen als "Sasser" en "Blaster", die zich verspreiden via kwetsbaarheden die niet beveiligd zijn via de traditionele antivirusprogramma's. Norton AntiVirus 2005 zorgt voor een automatische scanning en verwijdering van virussen, wormen en Trojaanse paarden. Norton AntiVirus 2005 omvat een functie om spyware te detecteren. 
Om de privacy van de gebruiker te beschermen bevat Norton Personal Firewall 2005 verbeterde Privacy Control met een nieuwe tool voor het blokkeren van vertrouwelijke informatie. Hiermee kunnen gebruikers vertrouwelijke informatie doorsturen naar betrouwbare websites, terwijl ze een waarschuwing krijgen indien ze gegevens proberen door te sturen naar onbetrouwbare sites. Het blokkeren van vertrouwelijke informatie helpt de gebruiker te beschermen tegen on line phishing, een vorm van misleiding die internetgebruikers tracht te overtuigen om vertrouwelijke, persoonlijke informatie door te geven aan schadelijke en mogelijk gevaarlijke websites, wat aanleiding kan geven tot diefstal van identiteit. Omdat elementaire firewalls niet bestand zijn tegen bepaalde, gecombineerde internetaanvallen, biedt Norton Personal Firewall 2005 voortaan een op toepassingen gebaseerde bescherming van het inkomende en uitgaande internetverkeer, in combinatie met intrusion prevention technologieën. 
Norton AntiSpam 2005 biedt verbeterde filterfuncties en additionele bescherming door frauduleuze URL internetadressen in e-mailberichten en berichten met 'spoofed' of valse afzenderadressen op te sporen.Gebruikers kunnen eveneens kiezen om expliciete seksuele spam te filteren, zodat ongepaste content nooit hun Inbox kan bereiken. De nieuwe taalfilter biedt de mogelijkheid om e-mailberichten in bepaalde talen te blokkeren. Norton AntiSpam 2005 onderschept en analyseert automatisch e-mailberichten via de meeste POP3-verbindingen en identificeert spam dat zijn weg zoekt naar de Inbox van de gebruiker. Norton AntiSpam 2005 integreert naadloos met de nieuwste versies van Microsoft Outlook, Microsoft Outlook Express, Eudora, en nu ook Yahoo! Web-email, door automatisch een spamfolder te creëren en deze te gebruiken om alle e-mailberichten die geïdentificeerd zijn als spam in te verzamelen. Norton AntiSpam 2005 filtert eveneens spam in Hotmail en MSN Mail, wanneer het de berichten terugvindt via Microsoft Outlook. Norton AntiSpam 2005 biedt ook de mogelijkheid pop-ups, pop-unders en banner-reclame te blokkeren. 
Norton Internet Security 2005 is ook voorzien van een nieuwe ­Outbreak Alert-functie waarmee gebruikers automatisch een bericht ontvangen wanneer zich een ernstige aanval voordoet. Outbreak Alert analyseert de beveiligingstoestand van de computer en formuleert indien nodig onmiddellijk aanbevelingen om de beveiliging aan te scherpen. Bovendien zorgt Norton Internet Security 2005 ook voor gebruiksvriendelijke filtering van webcontent om kinderen en gezinnen te beschermen tegen ongewenste content. Norton Internet Security 2005 en Norton AntiVirus 2005 zijn ook verkrijgbaar in Home Protection Packs met gebruikerslicenties tot drie pc's. Voor kleine kantoren zijn Norton AntiVirus 2005, Norton Personal Firewall 2005 en Norton AntiSpam 2005 beschikbaar in pakketten voor 5 gebruikers. Alle nieuwe Symantec 2005-producten voor internetbeveiliging, bestemd voor consumenten en thuiskantoren, zijn volledig compatibel met Microsoft Windows XP Service Pack 2.